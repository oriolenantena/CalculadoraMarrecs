L’Ajuntament de Sant Just Desvern té implantat des del curs escolar 2020-2021 el sistema de preus públics de les Escoles Bressol Municipals basat en la tarifació social. Aquesta tarifació permet ajustar les quotes de manera individual i diferenciada a la renda i extensió de la unitat familiar a la que pertanyin els infants que rebin la seva educació infantil a Marrecs o Mainada.

Aquesta eina permet simular els preus públics per a l’escolarització d’infants a les Escoles Bressol Municipals de Sant Just Desvern.

L’objectiu d’aquesta calculadora és orientar les famílies amb infants de 0-3 anys que desitgin inscriure’ls a l’EBM Marrecs o a l’EBM Mainada perquè puguin conèixer quins serien, en el seu cas particular, els preus públics aplicables en cadascun dels serveis que podrien rebre.

Els imports resultants es calculen en funció de les variables de renda i nombre de membres de la unitat familiar, d’acord amb l’ordenança municipal aprovada per l’Ajuntament de Sant Just Desvern.

L’IMPORT RESULTANT CORRESPONENT A LA QUOTA DEL SERVEI EDUCATIU PER A L’ALUMNAT D’I2 ESTÀ SUBVENCIONAT INTEGRAMENT I, PER TANT, EL COST D’AQUEST SERVEI PER A LES FAMÍLIES ÉS DE 0 €.

Els resultats obtinguts amb la calculadora no generen cap dret adquirit ni vinculen a l’Administració fins al moment en què, mitjançant el corresponent procediment administratiu i la verificació de totes les dades, es calculi la liquidació definitiva de la quota.
